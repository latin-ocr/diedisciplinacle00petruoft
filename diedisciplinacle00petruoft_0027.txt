-7-

bus libero homini quod necessitate cogitur ut sibi sub-
ueniat requirere inimicum. Quesiuit quidam a quodam
Arabe: Que maior aduersitas contigit tibi in hoc seculo?
Arabs: Necessitas compulit me conuenire inimicum, ut que
uolebam michi concederet. — Alius: Ne te associaueris
leccatori, cuius societas est tibi dede-
cus. — Alius: Ne glorieris in laude lecca-
toris, cuius laus est tibi uituperium et uituperium laus. —
Quidam philosophus transiens per uiam alium reperit philo-
sophum cum quodam leccatore iocantem atque ait: Simile
sibi simile attrahere adamantis est. At ille inquit: Nun-
quam me sibi adiunxi. Ad hoc transsiens: Cur ergo ei
applaudebas? At ille: Non, sed magna necessitate cogitur
etiam honestus homo latrinam adire. — Alius philosophus:
Fili, graue est arduas ascendere mansiones, et ab eisdem
descendere facile est. — Alius philosophus: Melior est
inimicicia sapientis quam amicicia insi-
pientis. —— Alius philosophus: Non habeas
pro magno amiciciam stulti, quia non est permanens. —

De leccatore.

De sapientia.

Alius philosophus: Melior est societas simplicis inter sa· ⁹

pientes nutriti quam prudentis cum leccatoribus educati. ——
Alius philosophus: Dulcior est sapienti aspera uita inter
sapientes quam dulcis uita inter insipientes. -— Alius philo-
sophus: Sapiencie due sunt species: una naturalis, alia
artificialis3 quarum una non potest manere sine alia. —-—
Alius: Ne committas stultis sapienciam quia eis esset iniurio-
sum; neque sapientibus eam deneges, quia quod suum
est eis auferres. —— Alius: Huius mundi dona diuersa sunt:
quibusdam enim datur rerum possessio, quibusdam sa-
piencia. Quidam loquens filio inquit: Quid malles tibi dari,
an censum an sapienciam? Cui filius: Horum quodlibet alio
indiget. — Fuit quidam uersificator egregius, sed egenus
et mendicus, semper de paupertate sua amicis conquerens,
de qua eciam uersus composuit talem sensum exprimentes:

Tu qui partiris partes, monstra mea cur michi desit! Cul- -

pandus non es, sed dic michi: quem culpabo? Nam si
constellacio mea est michi dura, a te quoque id factum
esse indubitabile est. Sed inter me et ipsam tu orator
et iudex es. Tu dedisti michi sapienciam sine substancia.
Dic ergo michi: quid faciet sapiencia sine substancia?

2 requ. amicum.

ω

10

30

40

