01

10

ᾑ36,

alta uoce, unde uenit michi iste tam magnus quem habeo
census! Quod ut rescias, multum labora! Tunc ipsa alta uoce
ait: Domine, vnde tam magnum habuisti censum, cum nun-
quam mercator fueris? At ille: Quod deus donauit, serua
et fac inde uoluntatem tuam et non inquiras, unde michi
tanta pecunia uenerit! At ipsa, sicut ei iniunctum fuerat
magis ac magis ut resciret instigabat. Demum quasi coactus
precibus sue uxoris inquit dicens: Vide ne cuiquam secreta
nostra detegas: latro fui. At ipsa ait: Mirum michi uidetur
quomodo tam magnum censum latrocinio potuisti adquirere,
quod nunquam audiuimus clamorem siue aliquam calump-
niam inde. At ipse ait: Quidam magister meus carmen me
docuit quod dicebam quando super tectum ascendebam ;
et ueniens ad fenestram accipiebam radium lune manu
et carmen meum sepcies dicebam, scilicet “sazolem”, et
ita descendebam sine periculo et quicquid preciosum inuenie-
bam in domo corradens sumebam ; et hoc facto iterum
ad radium ueniebam lune et eodem carmine sepcies dicto
cum omnibus in domo sumptis ascendebam et quod sustule-
ram ad hospicium deferebam. Tali ingenio hunc quem
possideo censum habeo. At mulier ait: Bene fecisti quod
michi talia dixisti; nam quando filium habuero, ne pauper
degat, hoc carmen docebo. At dominus inquit: Permitte me
amodo dormire, quoniam sompno aggrauatus uolo quiescere.

ἕ Et ut magis deciperet, quasi dormiens stertere cepit. Per-

ceptis denique talibus uerbis fur nimis inde gauisus est,
et dicto sepcies carmine et assumpto manu radio lune
laxatis manibus et pedibus per fenestram in domum magnum
faciens sonum cecidit et fracto crure et brachio congemuit.
At dominus domus quasi nesciens inquit: Tu quis es qui
ita cecidisti? Ad hec latro: Ego sum ille fur infelix qui
tuis credidi fallacibus dictis. — Ad hec filius: Tu bene-
dicaris, quoniam dolosa edocuisti me uitare consilia.
Philosophus ait: Caue consilium azimum, donec sit fer-
mentatum. — Alius: Ne credas consilium monentis quod
deneges alicuius benefactum, quoniam qui denegat bene-
factum coram oculis omnia cernentis se accusat. — Alius:
Si fueris in aliquo bono, ne pecces serua, quoniam se-
pissime maximum comminuitur bonum uel amittitur. —

