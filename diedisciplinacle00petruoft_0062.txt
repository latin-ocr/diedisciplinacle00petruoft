Οἳ

10

30

-42—

uocato murilego temptauit an calidus esset an non. Et
cum inuenisset eum frigidum, ait: Domine, non. — quenis:
Pigriciam audiui; modo garrulitatem eius audire cupio.
Senex: Dictum fuit quod dominus suus ueniebat de foro
letus pro lucro, quia multum lucratus fuerat. Et exiuit
seruus Maimundus contra dominum suum. Quem cum ui-
deret dominus, timuit ne aliquos rumores ut mos suus
erat diceret et dixit: Caue ne dicas michi rumores malos!
Seruus: Non dicam rumores malos, sed canis nostra paruula
Bispella mortua est. Cui dominus: Quomodo mortua est?
Seruus: Mulus noster exterritus fuit et rupit camum suum
et dum fugeret, sub pedibus suis canem suffocauit. Do-
minus: Quid actum fuit de mulo? Seruus: In puteum
cecidit et mortuus est. Dominus: Quomodo exterritus
fuit mulus? Seruus: Filius tuus de solario cecidit ita quod
mortuus est, et inde exterritus fuit mulus. Dominus: Quid
agit genitrix eius? Seruus: Pre nimio dolore nati mortua
est. Dominus: Quis custodit domum? Seruus: Nullus, quo-
niam in cinerem uertitur et quicquid in ea erat. Dominus:
Quomodo combusta fuit? Seruus: Eadem nocte qua do-
mina mortua fuit, pedissequa que uigilabat pro domina,
oblita fuit candelam in thalamo, et ita combusta est domus
tota. Dominus: Pedissequa ubi est‘? Seruus: Ipsa uolebat
ignem extinguere, et cecidit trabs super caput eius et mortua
est. Dominus: Tu quomodo euasisti cum tam piger sis?
Seruus: Cum uiderem pedissequam defunctam, effugi. ——
Tunc dominus contristatus ualde ad uicinos suos uenit
orans eos ut reciperetur in alicuius domo et hospitaretur.
Interea obuiauit cuidam amico suo. Qui cum uideret eum
tristem interrogauit quare ita tristaretur. Ipse uero re-
tulit ei omnia que dixerat sibi seruus. Amicus autem
desolato retulit uersus amico, ut consolaretur eum, dicens:
Amice, noli desolari, quia multociens contingit homini tam
graues aduersitatum inundaciones sustinere quod desideret
eas eciam inhonesta morte finire3 et statim eueniunt ei
tanta commoda quod prorsus dulce sit ei preteritarum
reminisci aduersitatum. Sed hec humanarum rerum tam
immensa fluctuacio uariante meritorum ordine summi rec-

8 Auymsprunq himer malos. — 10 pispella. —- 15 de solio
cecidit.

